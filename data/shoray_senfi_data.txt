آیین نامه داخلی شورای صنفی دانشگاه اصفهان
 
مقدمه
به منظور ایجاد مشارکت دانشجویان در تصمیم‌گیری و برنامه‌ریزی و نظارت بر امور صنفی و رفاهی دانشگاه اصفهان و افزایش آگاهی ایشان به حقوق و تکالیف صنفی و رفاهی و توسعه فعالیت‌های آنان و از طرفی ایجاد رویه منسجم در این آیین‌نامه شورای صنفی دانشگاه اصفهان، به همّت کمیته حقوقی شورای صنفی دانشگاه در 26 ماده تدوین شد و در تاریخ .... در ...مین جلسه شورا به تصویب حاضران جلسه رسید.

فصل اول: تعاریف و کلیات

ماده1-تعاریف  
1-1-دانشگاه: دانشگاه اصفهان؛
2-1-شورای واحد: شورای صنفی دانشکده؛
3-1-شورای هماهنگی: شورای صنفی کل دانشگاه اصفهان؛
4-1-هیئت: هیئت نظارت موسسه؛

ماده2_ اهداف شورا به شرح زیر میباشد:
1-2-افزایش آگاهی دانشجویان به حقوق و مسئولیت‌های خود، نسبت به امور صنفی و رفاهی دانشگاه اصفهان و دانشکده ها؛
2-2- تعامل با مسئولان دانشکده و دانشگاه و پیگیری امور صنفی و رفاهی دانشجویان از مجاری قانونی؛
3-2-استفاده از ظرفیت‌های دانشگاه در راستای ارائه خدمات بهتر به دانشجویان؛
4-2- بهره‌مندی از ظرفیت‌های دانشجویان برای استفادۀ بهتر از محیط دانشگاه؛
5-2-ایجاد بستری مناسب برای انعکاس مسائل و مشکلات دانشجویان نسبت به امور صنفی و رفاهی؛
6-2-افزایش نقش دانشجویان در مراحل برنامه‌ریزی و اجرای فعالیت‌های صنفی و رفاهی و تصمیم‌گیری مربوط به دانشگاه و برنامه ریزی ها در سطح دانشگاه؛
7-2-تقویت روحیۀ کارجمعی، فعالیت داوطلبانه و مشارکت قانونمند در بین دانشجویان؛
8-2-ایجاد شرایط و فضای مناسب برای تحصیل و فعالیت دانشجویان دانشگاه از منظر صنفی و رفاهی.
9-2-ایجاد بستر مهارت افزایی تجربه اندوزی و آشنایی بیشتر دانشجویان با ،واقعیات مشکلات و چگونگی اداره امور صنفی - رفاهی در موسسات؛

فصل دوم اعضا و شرایط عضویت

ماده4-اعضای شورای صنفی واحد از طریق انتخابات عمومی که هرساله بر طبق آیین‌نامه شورای صنفی مصوب وزارت علوم برگزار می‌شود، توسط دانشجویان دانشکده انتخاب می‌شوند و دبیران هر شورای واحد به شورای کل راه می‌یابند.

ماده5- مدت زمان عضویت در شورا یک سال است و کاندیدا شدن اعضای سابق برای دوره های بعدی بلامانع است.

ماده6-شرایط عضویت افراد در شورای واحد به شرح زیر است:
1-6-اعضا باید از میان دانشجویان دانشکده باشند که حداقل یک نیمسال تحصیلی در دانشگاه گذرانده باشند و حداقل دو نیمسال تحصیلی تا اتمام دوره ایشان باقی مانده باشد؛
2-6-نداشتن حکم محکومیت قطعی در شورای انضباطی؛
3-6-دارا بودن حداقل معدل کل14 برای دانشجویان کاردانی وکارشناسی، 15 برای مقطع کارشناسی ارشد و 17 برای مقطع دکتری؛
4-6-عدم مشروطی در نیمسال پیشین یا نداشتن سابقه دو نیمسال مشروطی به صورت متوالی؛
5-6-عدم عضویت در شورای مرکزی تشکل‌های اسلامی، کانون‌های فرهنگی_هنری و انجمن‌های علمی دارای مجوز در دانشگاه.

تبصره1- شرط گذراندن حداقل یک نیمسال تحصیلی برای دانشجویان کارشناسی ارشد بلااثر است.
تبصره2- دانشجویان مهمان موقت، مجازی و کهاد نمی‌توانند عضو شورا باشند.

ماده7- عضوی که قصد استعفا از شورا را دارد، باید استعفای خود را کتباً و با ذکر دلیل به دبیر شورای صنفی مربوطه تحویل دهد. بررسی و قبول استعفای اعضای شورا با اکثریت مطلق آرای حاضران جلسه امکان‌پذیر است.
تبصره1: اگر تعداد استعفادهندگان به صورتی باشد که اعضای شورا به حد نصاب ⅔ نرسد، شورا منحل خواهد شد.
تبصره2-تا جلسه بعدی شورا و مشخص کردن مسئول برای وظایف عضو مستعفی، دبیرکل مسئول وظایف او می باشد.

فصل سوم: حقوق و وظایف اعضا

ماده8- اعضای شورای صنفی دارای حق اظهار نظر و مشارکت و تصمیم‌گیری در بحث‌های مطرح شده و دارای حق رای می باشند و حق دسترسی به امکانات و اطلاعات برای انجام وطیفه خود را دارند.

ماده9-وظایف اعضای شورای صنفی واحد، شامل موارد زیر میباشد:
1-9-مشارکت فعال در کمیته‌ها و کارگروه‌های مربوطه و تهیه گزارش از عملکرد ماهانه کمیته که توسط دبیر کمیته به دبیر شورا ارائه میشود؛
2-9-ارتباط و تعامل با سایر اعضای شورا؛
3-9-رعایت اصول اخلاقی و حرفه‌ای در انجام وظایف؛
4-9-حفظ اسرار، اطلاعات و داده های شورا؛
5-9-عدم سوءاستفاده از موقعیت خود به عنوان عضو شورا؛  
6-9- حضور منظم در جلسات شورا.

فصل چهارم: ساختار و تشکیلات  

ماده10-دبیر شورا، در اولین جلسه رسمی با کسب اکثریت مطلق آرا(نصف به علاوه یک رای) از میان حاضران جلسه به مدت یک سال انتخاب میشود. دبیری که قادر به کسب اکثریت مطلق آرا نشوند، دو نفر که بیشترین رای را در دور اول داشتند به دوردوم راه‌یافته و از بین آنها یک نفر به عنوان دبیر یا توسط اعضای شورا، با کسب اکثریت نسبی آرا انتخاب میشوند.
تبصره1- دبیر شورای واحد در یک مقطع تحصیلی حداکثر میتواند به مدت دو دوره به عنوان دبیر فعالیت نماید.  
تبصره2-چنانچه دبیر شورا انصراف دهد و یا به هر صورت قادر به ادامه فعالیت نباشد، اعضا مجدداً از میان خود یک نفر را به عنوان دبیر انتخاب می‌کنند.
تبصره3-تصمیم گیری درباره ابقاء یا عزل دبیر شورا هر شیش ماه یک بار و با ورود اعضای جدید شورای صنفی که در دوره دیگر انتخاب می‌شوند، با اکثریت ⅔ آرا شورای هماهنگی اتقاق می‌افتد.

ماده11-نائب دبیر شورا، بعد از انتخاب دبیر توسط خود دبیر با احصا وظایف انتخاب می‌شود

ماده12- شورای هماهنگی شورایی متشکل از دبیران منتخب شوراهای واحد های موسسه است که به تناسب تعداد واحد های هر موسسه، سه تا هفت نفر از میان دبیران شورای واحد ها با کسب اکثریت نسبی آرای کلیه دبیران شورای واحد ها، به عنوان اعضای شورای هماهنگی امور مشترک به مدت یک سال انتخاب می‌شود.
تبصره1-با تمام شدن دوره هر یک از اعضای شورای هماهنگی، انتخاب عضو جدید با همین تشریفات، انجام خواهد گرفت.
تبصره2-به منظور تسهیل ایجاد بسترهای نقش آفرینی اجتماعی بانوان و همچنین انتقال بدون واسطه ی مسائل ومشکلات صنفی - رفاهی دانشجویان دختر به ارکان مدیریتی موسسه، حداقل ⅓ از اعضای شورای هماهنگی امور صنفی - رفاهی ،مشترک از میان بانوان منتخب شوراهای واحدها انتخاب می‌شوند و در صورت نداشتن این تعداد در میان شوراهای واحدهای منتخبان ،واحدها معاون دانشجویی از دانشجویان دختر واجد صلاحیت اخلاقی و علمی برای عضویت در شورای هماهنگی امور صنفی-رفاهی مشترک انتخاب می‌کند.
تبصره3-جلسات شورای هماهنگی با حضور ⅔ اعضا رسمیت یافته و مصوبات آن با کسب اکثریت مطلق آرا قانونی می‌باشد

ماده13-مجمع کل شورای صنفی شورایی متشکل از دبیران شوراهای واحدهای موسسه و دبیران کمیته ها است که به مدت یک سال انتخاب می‌شوند.
تبصره1-با افزایش یا کاهش جمعیت دانشکده، امکان تغییر ترکیب وجود دارد.
تبصره2-انتخاب دبیر یک کمیته با فرستادن رزومه و با انتخاب دبیر کل انجام می‌گیرد

ماده14-شورا این اختیار را دارد برای انجام وظایف خود، کمیته‌ و یا کارگروه هایی تشکیل دهد. دبیر هر کمیته می‌تواند از اعضای شوراهای واحدهای موسسه باشند.
تبصره1-عضویت. دانشجویان در کمیته ها بلامانع است
تبصره2-نقش کمیته ها مشورتی و اجرایی است.
تبصره3-تغییر در ساختار کمیته ها اعم از تلفیق کردن کمیته ها، اضافه کردن کمیته جدید، کنار گذاشتن یک کمیته، یا تغییر در وظایف یک کمیته فقط با اکثریت مطلق آرای مجمع کل امکان پذیر است.

ماده15-برای استفاده از ظرفیت دانشجویان دانشگاه در امور اجرایی و مشورتی، هر کمیته با پیشنهاد دبیر کمیته و تایید کمیته منابع انسانی و در صورت فقدان این کمیته با تایید دبیر کل می‌تواند نسبت به برون سپاری وظایف کمیته، کارگروه هایی ذیل کمیته خود تشکیل دهد و مسئول را از بین دانشجویان انتخاب کند.
تبصره1: دبیر کمیته مسئول نظارت بر کارگروه ها و ارائه گزارش از وظایف محول شده به کارگروه هاست.

ماده16- وظایف دبیر شورای صنفی شامل موارد زیر میباشد:
1-16-مدیریت شورای هماهنگی و مجمع کل و امضای مکاتبات؛  
2-16-هماهنگی فعالیت‌های شورا و نظارت بر اجرای تصمیمات شورا؛
3-16-نماینده و مسئول شورا در مواجهه با دیگر نهادها و ارگان‌ها؛
4-16-انجام وظایفی که توسط اعضای شورا به وی محول می‌شود؛
5-16-مدیریت جلسات شورا؛
6-16-نظارت بر انجام وظایف کمیته‌ها و بررسی گزارش‌های ماهانه ایشان.
7-16-نظارت بر انجام وظایف شوراهای صنفی واحد ها

ماده17-وظایف نائب دبیر شامل موارد زیر میباشد:
1-17-تنظیم صورت‌جلسات، جمع‌آوری امضای صورت‌جلسه توسط اعضای حاضر و نگهداری و بایگانی صورت جلسات و سایر مستندات؛
2-17-پیگیری و انجام وظایف محوله از سوی دبیر و جانشینی او در غیاب دبیر.  

ماده18-جلسات شورای هماهنگی با حضور ⅔ حاظران جلسه رسمیت یافته و تصمیمات آن با کسب اکثریت مطلق آرا تصویب خواهد شد.

ماده19-جلسات مجمع کل شورا باید حداقل هر یک ماه یک بار و به صورت منظم تشکیل شود. جلسات شورای هماهنگی امور مشترک با حضور معاون دانشجویی در محل معاونت دانشجویی برگزار می‌شود و مصوبات آن با تایید معاون دانشجویی قابل اجرا است.

ماده20-مکان و زمان جلسه بعدی باید در دستور جلسه قید شود و دستور جلسه هر جلسه تا 72 ساعت قبل از تشکیل جلسه توسط نایب دبیر منتشر شود.

ماده21- به درخواست اعضای شورای هماهنگی و یا با درخواست دبیر هر کمیته برای یک بار میان هر جلسه عمومی شورا می‌تواند با اطلاع رسانی تا 24 ساعت قبل از تشکیل، جلسه فوق العاده را با بدون طی کردن تشریفات و قید فوریت در دستور جلسه تشکیل بدهد.  
تبصره-تشکیل جلسات خاص میان دبیر کل و دبیر کیمته ها بلا مانع است و باید گزارش این جلسات در جلسه عمومی بعدی قرائت شود.

ماده22- اولین جلسه رسمی شورا باید حداکثر یک هفته پس از تایید صحت انتخابات تشکیل شود.

فصل پنجم: تخلفات

ماده23- تخلفات اعضا به شرح زیر است :
1-23-تخلف از موارد ماده9 ؛
2-23-عدم انجام مصوبات شورا در ضرب‌الاجل تعیین‌شده توسط کمیته‌ها؛
3-23-عدم تقدیم گزارش ماهانه کمیته.
تبصره-برای دبیر و نایب دبیر تخلف از مواد 16و17 این شیوه‌نامه علاوه بر موارد پیشین نیز تخلف محسوب می‌شود.

ماده24-در صورت ارتکاب هر یک از تخلفات ماده23 توسط هر یک از اعضا، دبیر می‌تواند با توجه به تناسب دفعات تکرار و وضعیت شخص در حین ارتکاب موارد ذیل را انجام دهد:  
1-24-تذکر شفاهی بدون ذکر در صورت‌جلسه؛
2-24- تذکر شفاهی همراه با ذکر در صورت‌جلسه؛
3-24-تذکر کتبی؛  
4-24-ارجاع به هیئت.
تبصره-در صورت تخلف دبیر هر یک از اعضا می‌توانند مراتب را به هیئت گزارش دهد.

ماده25-عضویت اعضا در صورت محکومیت قطعی در شورای انضباطی و یا محاکم کیفری لغو خواهد شد.
 
فصل ششم: سایر مقررات

ماده26-در صورت تشخیص ضرورت از سمت ⅔ اعضای شورا، دبیر شورا موظف است کارگروهی با نام بازنگری شیوه‌نامه داخلی با حضور دبیرکل شورا و یک عضو هیئت علمی از گروه حقوق و اعضای کمیته حقوقی و در صورت فقدان این کمیته دو عضو شورا از رشته حقوق را تشکیل دهد. پس از بازنگری، شیوه‌نامه جدید در جلسه عمومی شورا تصویب می‌شود.
تبصره1-در صورت نبودن حداقل دو عضو شورا از رشته حقوق شورا باید از بقیه دانشجویان حقوق دانشگاه کمک گرفته شود.

ماده27-شورای نظارت موسسه می‌تواند به پیشنهاد هر یک از معاونان و با تایید رییس موسسه، انجام برخی امور اجرای مرتبط با مسائل صنفی-رفاهی دانشجویان را تا هر زمانی که صلاح می‌داند به شورای صنفی تفویض نماید